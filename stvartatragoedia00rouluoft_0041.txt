1⁵0

155

160

165

1¹10

[B4b]

ROVLERIVs, sTx'AR‘sA I. 15

Elizabeta.

Quodcumque mentis agitat infestus timor,
Id per quietem sensus arcanus refert.

Dudelaeus.
Quod Christianus paret Oceanus tibi,
Donum Tonantis esse (ne oblitam tui
Dedoceat animos insolens mites honor,
Sed abstinere caedibus statuas feris,
Dare tempus irae, parcere adflictis) putant.

Elizabeta.
Nempe, illa sum, quae scelera committi vetem
Et contineri sanguine a caro velim,
Iuris magistra, cuius est virtus prior
Consulere patriae, subdito tutam dare
Orbi quietem, saeculo pacem meo.

Dudelaeus.
Ducis est tueri liberos, vitam, bona.

Elizabeta,

Exstinguere hostem principum laus est minor?
Servare Mariam, quan] mihi inimicam scio,
Claro tumentem genere, quae clementia est Ῥ
Vna iubendum voce suspectam mori.

Dudelaeus.

Superesse malim sic ut a cauta satis
Nil ultra possit esse metuendum tuis.

Elizabeta.
Sufficere cura potuit haec regno prius.
Nunc ut secundis rebus excessit modum,
Fessis quietem pariter haud ullam capit.
Exsilia nec fregere Morganum procul
Pagetiumque‚ pertinax quorum furor

