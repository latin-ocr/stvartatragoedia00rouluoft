62

1465

1470

1475

[J2b]

1480

1485

ROVLERIVS, STVARTA. V.

Non patitur et vult esse perpetuam sibi.
Ergo, puellae, tempus abeatis monet.
Valete, nobis osculum summum date.

Puella secunda.
Quo nos solas, diva, remittis?
Tecum votum est usque morari.

Puella prima.

Tecum votum est, regina, mori.

O tristis abitus! Itane discedam neque,
Regina, tecum moriar? Aeternum tui
Privabor oris lumine? O terra! O polus!
O alba longe saxa et antiquae Orcades!
O Anglia atque Scotia, periistis hodie!
Concussa planctu pectora illiso sonent.

Stuart-a.

Pollicita tacitam contine, virgo, sonum
Nimis insolentein3 quin precatura arbitrum
Pro me Tonantem cuin viris clientibus
Testare fortem et caede supplicii loco.

Quid, lictor, obvelare contendis caput
Et me, priusquam morior, attingis? Mane.
Hoc tu, puella, fungere officio atque abi!

Puella prima et secunda egressae.

Puella prima.

O nos remissae, nos ibi ignavae, soror!
Quae patimur? Et non sentiunt Amazonas
Nos et Camillas? At quid imbelles, quid heu
Solae tot illos contra? Moreremur simul.
Nec id licebat nec iuvaret. Occidit
Nihilominus lux quanta christicolum! Perit
Nostri una sexus gloria et mundi decor.

