14

14·=

145
[Bm]

ROVLERWS, STVARTA I.

O ira deses! Nec meorum civium
Nec optimatum deinde vindictam preces
A me impetrabunt? Scelere convicta ab suis

Impune fuerit? Pro quod ignavos premit

Numen dolores! Pro nimis fuco malae
Pietatis occulta odia! Quem timui hactenus?
Guisios? Et illud Gallia indignum caput?
Et praepotentem gentis Hesperiae ducem?

a Nullos moror. Quin potius, ah, potius scient

Ruptum esse foedus in meae exitium insulae,
Quam varius ambit inviam Nereus freto.

Quid segnis autem plura consilia expetis?

Quid inerme tardas anime ·.' Sic meritum est meum,

Vt sero pereat illa, quae potuit cito,

Te petiit: et vix frena concedis tibi

Et te remittis? Pereat. Hoc tandem, hoc age.
Nam si securi subditam audiero semel

Animam exspuisse taetram, in aeternos ego
Mea sceptra rebor deinde firmari dies.

Dudelaeus.

Quin sponte procerum potius et sine te perit
Patriae parente? Ne qua manet illius
Severitatis in tuum nomen nota

Apud dynastas exteros, sed sit palam

Per iudicandi culpa consuetum ordinem,

Vt has et urbes exacerbet exteras

Et ducibus innotescat orbis amplius.

Elizabeta.

Illosne verear, cum nec agnoscam deos?

Dudelaeus.

Et ipse parci iussit in somnis Deus.

