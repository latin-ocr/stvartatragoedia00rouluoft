1065

1050

. 1G2b]

1050

1085

1090

1095

RUVLERIYS,STVARTA.1V.

Atque ecce qui diploma Londino super
Regnantis haec urgente mandato attulit,
Vt crastinus cum Phoebus octavam feret,
peragamus in te, quidquid ipsa praecipit.
Quod in suae molita perniciem Angliae
Et vastitatem nuper accire exteros,
Qui religionis in Latinorum fidem
Auctoritate rursus oblita patrum
Agerent Britannos et sub Ausonium senem,
Quem prima sequeris quemque compellis sequi
Papam tuorum, es causa, cur possit minus
Verus supremi cultus huc reddi patris,
Guisiaeque columen pervicax semper domus
Et restitutae sola pietatis lues.

Stuarta
Hoc foedus? Haec est gratia, haec pacti fides?
Non est mihi pollicita se talem soror,
Pollicita non est, cum Caledoniae mala
Et nostra quondam visa miserari dedit
Promissa simul et pignus auratum suae
Fidei atque amoris nuntium et cepit mei
Adamanta cordis mutuum. Nunquam quidem
lsthuc eandem progredi fueram rata,
Vt sorte simili generis et sceptri sibi
lunctam necare vellet, et reri tamen
Ex quo meis excussa potui finibus.
Non sic fugatum regia Henricum sua
In Scotica proavus arva suscepit meus.
At, optimates, gratias vobis ago,
Qui nuntiatis, quod timere debui,
Non fugere3 grates arbitro rerum Deo
Precesque solvo: fortiter dabit haec pati
Quam tradidit sororis in potentiam.
Praelusi amicae mensibus morti tribus,

