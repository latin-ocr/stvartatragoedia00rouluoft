980

985

990

995

Gla]

1000

ROYLERH'S, STVARTA. lv. 45

Aequi atque iniqui vindicem et regum patrem,
Vbi perire iussa lucem liquere,

Nullam daturum patriae ingratae moram

Ad ultionem. Moriar. Hic nou est novum
Occidere reges. Maria Canutum sequar,
Sequar Richardum.

Amias.
Imperia reginae feras.

Stuarta.
Sed plus quid in me possit imperio tua
Quam nemora circuni hominibus insidians latro?
Quos ne trucidet, nil nisi leges vetant
Humanitatis.

Amias.

Quid seris fando moras?
Velamen istud regium abicite ocius,
Famuli. Quid ult-ra porro cessatis? Cito
Regale quidquid superat auferri decet.

Medicus.

Maioris aulae quam probant dignam bonis
Et patria et orbis et Deus spolias suis?
Vis ut verendi capitis ornatum abstraham?
Qua fronte quave dextera tantum audeam?
Prius Arctos altum deseret lapsu polum,
Potiusque patiar praesto cum sociis necem,
Et ante mitis esse disces, Amia.

Amias.

Huc huc, satelles. Ite, laxate hanc tholo
Regalis alto carbasum decoris notam:
Supremus instat namque captivae dies.
Quem dum manemus, carceris custos, vigil
Intende curam pariter et mecum vide
Augustius, quo possit artari rea.

