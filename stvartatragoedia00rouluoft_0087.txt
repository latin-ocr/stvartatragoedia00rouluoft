1435

1440

1445

1450
[J2a]

1455

1460

ΗΟΥΒΕΒΠἙ,ΞΤΥΑΗΤΑ.Ῡ. 61

Vitamve quondam nilque culpandum palam
Et sic patrasse. Cognitas tibi, Deus,
Expunge culpas; utque in antiqua fide

Et religione sanguinem fundam ultimum
Et in beatas aetheris sedes vehar,

Adite pro me, caelites, regum patrem,

Qui terra et alto primus imperium obtinet:
Pro me et Latino rite mystarum auspice,
Pro me atque Hibero Francicoque regibus,
Pro me et Iacobo rege et agnata, precor,
Elizabeta, pro Caledoniis meis.

Puella prima.

O thema tragicum! Funebre o spectaculum,
Ferale, foedum, luctuosum! Et quod Getae,
Quod Scytha, quod Afri et Caspium litus colens
Fera pertimescat trucibus aut Hister fugam
Praebens Alanis, quis tot imperii notis
Illustris aras hospitum sparsit cruor?

Tam sancta saevo membra Diomedes gregi
Epulanda posuit? Tale parricidium

Quis heu tyrannus saeculo admisit suo ζ)
Quis Colchus eheu, diva, quani video tuam,
Regina, maiestatem et imperii decus?

Stuarta.

At non spopondi vos huic tales globo.
Exuite memet impedimentis, neque
Admoveat huc satelles aut lictor manum.
Nunquam ministris usa primum talibus,
Nunquam viriles ante conspectus ego
Mea membra regni cultibus mane expedii.

Sed pignus istud, carnifex, diae crucis
Imaginem puella sibi servet sine:
Quae ter refundet aureae pretium tibi.

