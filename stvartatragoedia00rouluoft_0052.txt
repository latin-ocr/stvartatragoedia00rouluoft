26

[Dzb]

475

480

485

45⁴0

495

[D3a]

500

ROVLERIVS. STVARTA. ss.

Spera tibi tuisque: qui nil non potest,
Respiciet alto facilis adflictam Deus.

Stuarta.

Quin comminisci non satis posse in caput
Nostrum, quod ipsa morte damnari queat,
Quasi subigenda legibus princeps forem,
Contaminatis fraude iudicibus dolet,
Dolet Britannae. Servor in vivis, quia
Neque esse vera culpa neque fingi potest.

Qui summa caeli templa sonitu concutis,
Converte vultus ad meas clades, pater,
Mariamque serva regibus· viduam, precor,
Sicut Iosephon improbis adulterae
Olim, Susannam iudicum ereptam probris.

Medicus.
Et si perosus nondum es humanum genus,

O qui potentum conscios motus regis,
Aeterne divum rector et nostri sator
Generis. reverte haec numine in melius tuo.
Immitte molle pectus et mentem bonam
Elizabetae: per⁷ quod adfectat nimis,
Signum imperi, diadema, per ius hospitum
Consilia mutet, moveat agnatae domus

Et par potestas et diuturnus nimis

Paedor, nec addat crimini falso fidem.

Quia namque regnat⁷ concipit faciles metus,
Vanusque magno constat hospitibus timor,
Qui mentiuntur scelera, quo leto probent
Dignam verendis coniugem virtutibus,
Matrem, sororem, filiam regum occidant.

Amias. Stuarta.
Amias.
Mortis liquescunt in dies causae, et prius
Semper negata veritas iam fit palam.

