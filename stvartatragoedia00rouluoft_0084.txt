58 ROVLERIVS, STVARTA. V.

Stuarta.
Sed nunc per illum, cuncta qui praesens videt
1355 Dominator orbis, per ducis vestrae moram,
Per hospitalis si qua pectoribus fides
Pietasque vestris restat: hanc saltem integram
Accipite, proceres, auribus vocem bonis.
Cunctis potestas fiat abeundi meis
13410 Et efferendi, si quid a nobis habent,
Ducente fida singulos custodia.

Kentius. Stu arta. Bealius.

Kentius.

Adi theatrum, domina. Famuli, ducite.
Stuarta.

Ad summa vis supplicia reginam trahant?
Kentius.

Servos domo, Paulete, ducturos voca.

Stuarta.

1365 Etenim suum negante iam munus pede

Vix sola gradior vixque subsisto satis.
Kentius.

Clara, Beali, voce rursus huc data

Elizabetae iussa reginae lege:

Dum considemus, audit et populus frequens.
Bealius.

1370 Helisabe, Anglorum felici numine princeps
Celtarumque potens Hibernorumque, paternae
Assertrix fidei, regnorum iure propinquis

[ΗΜ Sarsberio mittit, cui Kentius, Erbyus atque
Pembrocus comites, Comberlandoque salutem.

1375 Quandoquidem procerum coetu sollemniter acto
Nostrorum votis Mariam damnavimus, olim

Reginam Scotiae, porro sententia nuper
Civibus accitis recitata et fixa per urbes,

