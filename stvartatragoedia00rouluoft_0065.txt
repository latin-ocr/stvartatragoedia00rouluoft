810

815

820

[F 1 b]
825

830

ROVLERiVS, STVARTA. ΙΙΙ. 39

Amias.

Frustra superbos martyris titulos aves
Nomenque divae.

Stuarta.

Cur eam laudem invides?
An quam male exercetis in corpus, foris
Animae est potestas? Siccine erga me patris
Praecipere studium spe bona aetherei vetes?
Illa, illa spero. Qui Deus pro me suum
Fudit cruorem, fundier pro se meum
Ecclesiaeque veteribus magnae sacris
Caelo videbit. Hoc decus nullis ego
Mutem coronis neque si in antiquo mihi
Honore cedat tota sub leges humus.
Ego enim esse quicquam regna nisi falso rear
Splendore plenum nomen et inani comam
Auro revinctam? Casus haec rapiet brevis.
Hic obsoleta quidquid attritis fero
Aetate membris hactenus, penset, precor,
Si non iniqua voce caelestes voco,
Quascumque merui pro meis poenas malis.

Buccartius.

Huc usque nexis fraudibus nostram neci
Dominam laboras avida regnorum dare,
Quod non Sabrina flumine undanti scelus,
Non copiosus amnis Antonae abluat.

Stuarta.

Seu mente mecum sive consiliis meo

Seu iussu in eius fata tentatum nihil,

Nec sum malum molita quantumvis leve

Huc usque rerum, sed nec auderi tuli

Nec patiar, et mens firma non unquam pati est.

