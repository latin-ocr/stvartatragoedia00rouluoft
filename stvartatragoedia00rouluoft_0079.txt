1215

1220

1225

[Hib]

1230

1235

1240

ROVLERIVS, STVARTA, IV.

Captivam retines sanguine principem,
Exspectes alios hactenus exitus
Quam post et Nabothi funera Iezabel
Et vatum catulis esca voracibus
Praeceps de thalamo dedita regiae
Aut laeso tumidus numine Cissides
Aut qui Zacariae se nece polluit
Aut fatum paries cui tulit obvius
Divinae digitis nobile dexterae.

Sic mundi interea maximus arbiter
Hostis nostra levet colla potentia
Reginamque favens in sua transferat
Rursum regna Deus! Quam modo cursibus
Magnis bis decies sol novus aspicit
Et nos a patriis sedibus exsules.

Hac regina tenus graves
Aerumnas tulit exsili

Regno capta Britannico,
Quo spe venerat auxili.

Sed qui sancta dat hospitum
Rebus iura Deus, sacrum
Quo tandem caput ampliat,
Tantorum scelerum caput?
Non semper tulit hospitem
Pascentem hospitibus pecus:
Nou qui rite penatibus
Mactabat ferus impiis

Nulla lege tamen sibi
Iunctos sanguinis advenas
Exactumque Lycaona

De regno ad nemus avium
Addixit socium lupis,
Quamvis nulla propinquitas
Eius laesa foret domo.

