560

565

570

[D4b]

680

ROVLI-tfflvs. STVARTA. ΙΙ.

Amias.
Es Anglicae privata reginae cliens.

Stuarta.
Qua lege tandem subdor Anglorum duci?

Amias.
Suscepit ad se teque protexit suam.

Stuarta.

Protexitz' O ius gentium! Nonne audiit
Atque incitavit, qui malis contra fidem
Onerare falsis principem audebant, meos?
Quis tam ferum, tam triste praeteritis nefas
Expertus annis? Quid prius querar? Tuam,
Scotas tenello flore qui gentes regis,

Iacobe fili ·? Vel genitricis vicem?
Vtriusque pariter, att-amen potius meam:
Cuius superba sprevit herois preces,

Et fors parentem properat indignis tibi
Auferre fatis. Caelites fallant metum.

Chorus Captivorum.
Gens, quae ritus coluit priscos,
Qua Iordanis labitur unda⁷
Pecudum fibris et- ture litans
Et quae cultus amplexa Dei
Rite novatos et meliores
Lege priori, si quando suae
Religionis tempsit honorem
Vel falsorum simulacra deun]
Vel plena dolo scita novorum
Sectata virum: quantos, eheu,
Quotque labores cladesque tulit!
Nam modo pugnax nullum a tergo
Tunc respiciens Sisara clavum

