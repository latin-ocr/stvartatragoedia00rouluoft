780

785

790

795

[Fla]

800

805

ROVL ERIVS, ST VARTA. 111.

Et sole crimen clarius medio patens
Et quotquot accepere furtim nuntia
Tuique summam audisse iudicii potes
Sententiamque principis necnon patrum:
Quam per Britannos imperant edi palam
Populos‚Å∑ ut omnes leniant de te metum,
Quam pertimebant et sibi et nobis gravem.
Nunc ut, priusquam morte dimittas diem,
Fateare noxas, aequius poenam feras,
Speres amicum numen, indulget duos
Regina mystas, qui tibi auxilium adferant.

Stuarta
Quae norma vitae, quaeve religio viris?
Buccartius.
Nostra ex priorum faece nata purior.
S t u a r t a.

Si quo Tonantem scelere, quod factum pudet
Pigetque, laesi sive communem malo
Fortasse Christi regis offendi gregem,

Novi satis superque. Nil istis eget

Res haec ministris, hora nec praesens monet
Audire tales.

Buccartius.

Colere divinos negas
Evangelistas?
S t u ar t a.

Itane divinos vocas
Scelerum ministros? Agnito vero tamen
Hostes nefandos, patrii exitium soli.
O me beatam, si sacerdotem mei
Aliquem instituti dabitis! Accipiam libens
Et per parentis filium summi rogo,
Vt sacra moriens mystica extremum hauriam.

