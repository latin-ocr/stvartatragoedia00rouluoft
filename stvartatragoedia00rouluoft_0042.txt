16

1 ss)

155

190

195

ROVLERIVS, STVARTA Ι.

Iuvat ministros sceleris in eaedem meam.

⁴⁵ Absentium cum maneat etiam ingens favor

In urbe nostra, qui fovet spes exsulum,

Invisa coniunx pereat. Havartum sibi

Carum sequatur. Quidquid excelsum est, cadat
Et antequam se firmet et vires novet.

Petatur ipsa, ne quiescentem petat,

Et pereat, ut non perdat. In medio datur

Res occupanti.

Dudelaeus.

Fama populorum duces
Quandoque terret.

Elizabeta.

Maximum nobis bonum est,
Quod facta dominae populus assuevit meus
Quam ferre tam laudare. Quin meritae necis
Mergenda fuerat illa iusto funere,
Si Christiani vota placuisset gregis
Audire, quem non Anglicanorum inodo,
Sed et fovet regnata Gallorum plaga
Germaniaeque et Flandriae. Nescis enim
Britanniam venisse Cavanium‚ preces
Qui postulantum supplici poenam ultimi
Offerret olim'?

Dudelaeus.
Nihil in agnatum genus
Et in propinquos temere constitui decet.

Elizabeta.
Parcam propinquae, et ipsa non parsit viro?
Patriam propinquis nonne praeferri decet?

Dudelaeus.
Nefas malis nocere cognatis, puta.

