54

1245

1250

[1123]

1260

1265

1270

1275

ROVLERIV& STVARTA.1V.

Qua nulli caderent duces,
Sicut finibus Anglicis
Ignota nece regibus
Scotorum decus occidet.

O regnandi saeva cupido
Dirique metus et mens spreti
Conscia iuris, quanti semper
Fons et origo secreta mali!
Odit quondam regno electum
Davida Saul veritus laeso
Numine cladem, celsa veritus
Sede repelli, qua Iessaeum
Statui iuvenem deinde videret.
Quem dirarum peste sororum
Et bile nimis percitus atra
Vel mulcentem cythara furias
Vel fugientem cautius iram
Nisus acuto figere telo.

Non secus atro livore tumens
Heroinamâ€š quam diadema
Spectat avorum verius unam,
Tentat iniquo caedere ferro
Vocitata soror, legum, generis,
Et regalis secura status
Et Iacobi, qui materna
Puer arce praeest. Tali
Athalia mente peremit
Immatura caede nepotes,
Genus Ochosiae nobile nati,
Solymis inhians femina regnis.
Sed mox aliud pretium experta
Solvit meritas funere poenas:
Et supplicio, quae patrat idem,
Hospes eodeni peccata luat.

